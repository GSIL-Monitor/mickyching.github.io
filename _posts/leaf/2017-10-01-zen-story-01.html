---
title: 五灯会元选摘（1）
author: 敬叶
categories: leaf
tags: buddhism
---
<div id="table-of-contents"><h2>&#30446;&#24405;</h2>
<div id="text-table-of-contents">
<ul>
<li><a href="#orgheadline3">第一卷</a>
<ul>
<li><a href="#orgheadline1">释迦牟尼</a></li>
<li><a href="#orgheadline2">六祖慧能</a></li>
</ul>
</li>
<li><a href="#orgheadline4">参考资料</a></li>
</ul>
</div>
</div>

<div id="outline-container-orgheadline3" class="outline-2">
<h2 id="orgheadline3">第一卷</h2>
<div class="outline-text-2" id="text-orgheadline3">
</div><div id="outline-container-orgheadline1" class="outline-3">
<h3 id="orgheadline1">释迦牟尼</h3>
<div class="outline-text-3" id="text-orgheadline1">
<!--abstract-begin-->
<blockquote>
<p>
世尊因地布发掩泥，献花于然灯。然灯见布发处，遂约退众，乃指地曰：“此一方地，宜建一梵刹。”时众中有一贤于长者，持标于指处插曰：“建梵刹竟。”
</p>
</blockquote>

<blockquote>
<p>
世尊因外道问：“昨日说何法？”曰：“说定法。”外道曰：“今日说何法？”曰：“不定法。”外道曰：“昨日说定法，今日何说不定法？”世尊曰：“昨日定，今日不定。”
</p>
</blockquote>

<blockquote>
<p>
世尊一日敕阿难：“食时将至，汝当入城持钵。”阿难应诺。世尊曰：“汝既持钵，须依过去七佛仪式。”阿难便问：“如何是过去七佛仪式？”世尊召阿难，阿难应诺。世尊曰：“持钵去！”
</p>
</blockquote>

<blockquote>
<p>
世尊临入涅槃，文殊大士请佛再转法轮。世尊咄曰：“文殊！吾四十九年住世，未曾说一字，汝请吾再转法轮，是吾曾转法轮邪？”
</p>
</blockquote>
<!--abstract-end-->

<blockquote>
<p>
世尊一日坐次，见二人升猪过，乃问：“这个是甚么？”曰：“佛具一切智，猪子也不识！”世尊曰：“也须问过。”
</p>
</blockquote>

<blockquote>
<p>
世尊因乾闼婆王献乐，其时山河大地尽作琴声。迦叶起作舞，王问：“迦叶岂不是阿罗汉，诸漏已尽，何更有余习？”佛曰：“实无余习，莫谤法也。”王又抚琴三遍，迦叶亦三度作舞。王曰：“迦叶作舞，岂不是？”佛曰：“实不曾作舞！”王曰：“世尊何得妄语？”佛曰：“不妄语。汝抚琴，山河大地木石尽作琴声，岂不是？”王曰：“是。”佛曰：“迦叶亦复如是。所以实不曾作舞。”王乃信受。
</p>
</blockquote>
</div>
</div>

<div id="outline-container-orgheadline2" class="outline-3">
<h3 id="orgheadline2">六祖慧能</h3>
<div class="outline-text-3" id="text-orgheadline2">
<blockquote>
<p>
一日，祖谓众曰：“诸善知识，汝等各各净心，听吾说法。汝等诸人，自心是佛，更莫狐疑。外无一物而能建立，皆是本心生万种法故。经云：心生种种法生，心灭种种法灭。”若欲成就种智，须达一相三昧，一行三昧。若于一切处而不住相，彼相中不生憎爱，亦无取舍，不念利益成坏等事，安闲恬静，虚融澹泊，此名一相三昧。若于一切处，行住坐卧，纯一直心，不动道场，真成净土，名一行三昧。若人具二三昧，如地有种，能含藏长养，成就其实。一相一行，亦复如是。我今说法，犹如时雨溥润大地。汝等佛性，譬诸种子，遇兹沾洽，悉得发生。承吾旨者，决获菩提。依吾行者，定证妙果。”
</p>
</blockquote>

<blockquote>
<p>
先天二年七月一日，谓门人曰：“吾欲归新州，汝速理舟楫。”时大众哀慕，乞师且住。祖曰：“诸佛出现，犹示槃。有来必去，理亦常然。吾此形骸，归必有所。”众曰：“师从此去，早晚却回。”祖曰：“叶落归根，来时无口。”又问：“师之法眼，何人传受？”祖曰：“有道者得，无心者通。”又问：“后莫有难否？”祖曰：“吾灭后五六年，当有一人来取吾首。听吾记曰：头上养亲，口里须，遇满之难，杨柳为官。””又曰：“吾去七十年，有二菩萨从东方来，一在家，一出家。同时兴化，建立吾宗，缔缉伽蓝，昌隆法嗣。”言讫，往新州国恩寺，沐浴跏趺而化，异香袭人，白虹属地。即其年八月三日也。
</p>
</blockquote>
<p>
二菩萨即马祖道一、庞蕴居士。
</p>
</div>
</div>
</div>

<div id="outline-container-orgheadline4" class="outline-2">
<h2 id="orgheadline4">参考资料</h2>
<div class="outline-text-2" id="text-orgheadline4">
<ul class="org-ul">
<li><a href="http://gj.zdic.net/archive.php?aid=12220">五灯会元</a></li>
</ul>
</div>
</div>
